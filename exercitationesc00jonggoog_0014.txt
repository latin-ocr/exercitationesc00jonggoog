Xl

vero paulatim adgravescente ante paucos dies tristi nuntio
affectus sum virum doctum, cuius in me tantum erat
beneficium, mortem obiisse. Facile credent, opinor, omnes
quibus in patria nostra litterarum classicarum studia cordi
sunt, et prae ceteris rectoris defuncti filius, amicus meus
J. Mehler, commilito et studiorum socius, sincerum meum
esse huius cladis dolorem.

Denique lectorem moneo consilium meum in Luciano
emendando triplex fuisse: primum, ut cum iis communi·
carem quas ipse inveni emendationes; secundum, ut,
quas ab aliis recte inventas esse putabam, etiam magis
confirmarem; tertium, ut, quas pravas existimabam aut
quae minus recte observata mihi videbantur, quantum
possem, refellerem. Si forte fortuna factum est ut aliquid
tanquam meum venditaverim, ab aliis iam ante inventum
et editum, noli de fraude et furto cogitare, sed ignosce

meae sive ignorantiae sive negligentiae.

Editionem Jacobitii tanquam fundamentum substravi

librorumque eundem servavi ordinem, quo ibi leguntur.

 

